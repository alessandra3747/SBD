Zaproponuj schemat firmy spedycyjnej, która przechowuje informacje o pracownikach, klientach, zleceniach i samochodach. 

Firma posiada wiele pracowników. Musimy znać ich pesel, imię, nazwisko, pensję, datę zatrudnienia i ewentualnie datę zwolnienia.
Pracownik może być kierowcą lub pracownikiem administracyjnym. 
W pierwszym przypadku, ważna jest informacja o kategorii prawa jazdy(może ich mieć kilka), jakie posiada i czy jest dostępny. 
W drugim przypadku natomiast, ważny jest dział, w którym pracuje i kto jest jego przełożonym.

Jeden kierowca może mieć wiele samochodów, a jeden samochód może mieć wiele kierowców, korzystających z niego w różnych terminach.
O samochodzie wiemy, że ma określone id, markę, typ, numer rejestracyjny, pojemność zbiornika i rok produkcji. 
Ważne są rownież informacje o jego dostępności i sprawności. Ponadto, każdy samochód posiada informacje o swoim przeglądzie. 
Każdy samochód ma jeden przegląd, a każdy przegląd może dotyczyć tylko jednego samochodu. Przegląd zawiera id, datę, koszt i opis.

Firma spedycyjna posiada klientów. Każdy klient posiada unikatowy numer NIP, swą nazwę oraz informacje o mailu i numerze telefonu. 

Jeden klient może złożyć wiele zleceń, podczas gdy jedno zlecenie zawsze należy do tylko jednego klienta. 
Każde zlecenie posiada swój opis, informacje o trasie, jego wartości i dacie opłacenia.

Każde jedno zlecenie może być wykonane przez jednego lub wielu kierowców, jeśli zajdzie taka potrzeba, podczas gdy jeden kierowca może mieć wiele zleceń.



